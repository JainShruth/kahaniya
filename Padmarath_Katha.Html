<!DOCTYPE html>
<html lang="hi">
<head>
  <meta charset="UTF-8">
  <title>पद्मरथ राजा की कथा</title>
  <style>
    body {
      font-family: 'Noto Sans Devanagari', sans-serif;
      background-color: #FFF8E1;
      color: #222;
      line-height: 1.8;
      padding: 20px;
      max-width: 800px;
      margin: auto;
    }
    h1 {
      color: #8b0000;
      text-align: center;
    }
    p {
      margin-bottom: 1.2em;
      text-align: justify;
    }
  </style>
</head>
<body>
 
  <p>
    इन्द्र, धरणेन्द्र, विद्याधर, राजा, महाराजाओं द्वारा पूज्य जिनभगवान् के चरणों को नमस्कार कर मैं पद्मरथ राजा की कथा लिखना हूँ, जो प्रसिद्ध जिनभक्त हुआ है।
  </p>
  <p>
    मगध देश के अंतर्गत एक मिथिला नाम की सुन्दर नगरी थी। उसके राजा थे पद्मरथ। वे बड़े बुद्धिमान और राजनीति के अच्छे जानने वाले थे, उदार और परोपकारी थे। सुतरा वे खूब प्रसिद्ध थे।
  </p>
  <p>
    एक दिन पद्मरथ शिकार के लिये वन में गये हुए थे। उन्हें एक खरगोश दीख पड़ा। उन्होंने उसके पीछे अपना घोड़ा दौड़ाया। खरगोश उनकी नजर से बाहर होकर न जाने कहाँ अदृश्य हो गया। पद्मरथ भाग्य से कालगुफा नाम की एक गुहा में जा पहुँचे। वहाँ एक मुनिराज रहा करते थे। वे बड़े तपस्वी थे। उनका नाम था सुधर्म। पद्मरथ रत्नत्रय विभूषित और परम शांत मुनिराज के पवित्र दर्शन से बहुत शांत हुए।
  </p>
  <p>
    वे उसी समय घोड़े पर से उतर पड़े और मुनिराज को भक्ति पूर्वक नमस्कार कर उनके द्वारा धर्म का पवित्र उपदेश सुना। उपदेश उन्हें बहुत रुचा। उन्होंने सम्यक्त्व पूर्वक अणुव्रत ग्रहण किये। इसके बाद उन्होंने मुनिराज से पूछा— हे प्रभो! कहिये तो जिनधर्म रूपी समुद्र को बढ़ाने वाले आप सरीखे गुणज्ञ चन्द्रमा और भी कोई हैं या नहीं?
  </p>
  <p>
    उत्तर में मुनिराज ने कहा— राजन्! चम्पानगरी में इस समय बारहवें तीर्थंकर भगवान वासुपूज्य विराजमान हैं। उनके भौतिक शरीर के तेज की समानता तो अनेक सूर्य मिलकर भी नहीं कर सकते। भगवान् वासुपूज्य का समाचार सुनकर पद्मरथ को उनके दर्शन की अत्यंत उत्कण्ठा हुई।
  </p>
  <p>
    यह हाल धन्वन्तरी और विश्वानुलोम नाम के दो देवों को जान पड़ा। सो वे पद्मरथ की परीक्षा के लिये मध्यलोक में आये। उन्होंने पहले उन्हें एक भयंकर काल सर्प दिखलाया, फिर राज्यछत्र का भंग, अग्नि, वायु, कीचड़ आदि उपद्रव दिखाए। साथ के सब लोग भयभीत होकर पीछे लौटना चाहा, लेकिन पद्मरथ ने सब उपद्रव सहन कर “नमः श्रीवासुपूज्याय” कहकर आगे बढ़े।
  </p>
  <p>
    देवों ने पद्मरथ को एक दिव्य हार और वीणा देकर उनकी प्रशंसा की। पद्मरथ ने चम्पानगरी पहुँचकर भगवान वासुपूज्य के दर्शन किये, पूजा की, स्तुति की और उपदेश सुना। वे उसी समय जिनदीक्षा लेकर तपस्वी बन गये। बाद में वे भगवान के गणधर हुए।
  </p>
  <p>
    अतः भव्य पुरुषों को उचित है कि वे मिथ्यात्व को छोड़कर स्वर्ग-मोक्ष को देने वाली जिनभगवान् की भक्ति करें और जिस प्रकार पद्मरथ सच्चे जिनभक्त हुए, उसी प्रकार वे भी हों।
  </p>
  <p>
    जिनभक्ति सब प्रकार का सुख देती है और मोक्ष प्राप्ति का कारण है। भगवान वासुपूज्य सारे संसार को मोक्ष सुख प्रदान करें और दुःखी जीवों का उद्धार करें।
  </p>
</body>
</html>
